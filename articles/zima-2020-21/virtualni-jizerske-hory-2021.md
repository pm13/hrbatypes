Title: Virtuální Jizerské hory 2021
Date: 2021-02-25 22:12
Category: Zima 2020/21
Author: Petr

Všechny závody této zimy byly postupně v lepším případě změněny na virtuální, v horším případě zrušeny. Jen Boboloppet se jel téměř v originální podobě - předběhl dobu a na epidemii byl připraven již od svého počátku před deseti lety.

Boboloppet
----------

**Ferda:** Sice jsem vyhrál v rekordu trati, ale Plizi mi sebral všechny 👑 ¯\\_(ツ)_/¯ a vlastně i ten traťák 😀. Kdybych nemusel celou trasu brzdit, abych náhodou nenadělil Tomíkovi hodinu, tak to mohlo vypadat jinak 😂. I tak tam spadlo 9 👑 😍

**Petr:**  Přestože v cíli bylo deset nad nulou, většina trati jela dost rychle (zbytek ale hodně pomalu). Dosavadní rekord trati překonán skoro o deset minut - několik dalších ho však překonalo ještě výrazněji!

Především bylo důležité, že jsem měl poprvé na trati podporu naprosto nejvyšší úrovně - díky tomu jsem mohl naplno ukázat, co ve mně je. Což vzhledem k situaci (lednový covid, zakázaná sportoviště pro ostatní potřebné sporty, rušení závodů - takže první letošní rychlý skate) nebylo úplné maximum - a v poslední třetině jsem měl náběh na křeče v nohách a ztrácel jsem. Rozhodně i tak hodně dobré!

| Pořadí | Jméno                 | Čas       | Ztráta  |
|--------|-----------------------|-----------|---------|
| 1.     | Jan Ferdinand Polášek | 4:12:05.9 | 00:00.0 |
| 4.     | Petr Marhoun          | 4:25:30.4 | 13:24.5 |

![Ferda]({static}/static/zima-2020-21/boboloppet-ferda.jpg){: width="600"}

![Petr]({static}/static/zima-2020-21/boboloppet-petr.jpg){: width="400"}

54. Jizerská 50
---------------

Jizerská padesátka byla rozložena téměř do celého února - každý účastník si mohl vybrat libovolný den od 6. do 28. (s výjimkou dne, kdy jela elita). Snad se ještě někdo přidá - zatím zde mohu uvést jen jednu aktivitu (s časem 2:46:02), ale zase s dodatečným komentářem od pořadatelů. Takže vlastně z obou závodů v Jizerských horách máme vítězství :)

**Petr:** Chtěl jsem se snažit maximálně - ale fakt je to těžké sám. Jak jsem loni jel od Čihadel za eliťákem na hladkých lyží skoro k Točně - temno před očima a předjíždění ve velkém - k tomu se individuálně donutit nedá.

Čekal jsem velký mráz a sluníčko - reálné spíše velký mráz a sněžení. Padající brzda zamrzela - ještě když je v souladu s pravidly počkat si na led. Ale zase to bylo hodně lyžařské - i Olivecká a Vládní se daly krásně jet. Hodně by se mi líbilo, kdyby takové podmínky někdy vyšly i na skutečný závod 🙂

**ČEZ Jizerská 50:** Dobrý den, Petře, možná to ani netušíte, ale na našem soutěžním segmentu JIZ50 jste 12. 2. zajel nejlepší čas :-) Snad pro Vás bude milým překvapením, že jste v rámci klubu ČEZ Jizerská 50 (oficiální) vyhrál cenu od našeho partnera T-Mobile. prosím, napište nám do zpráv na FB/IG Vaše kontaktní údaje, kam Vám můžeme cenu poslat. Krásný den, za tým Jizerské 50, Míša

Výhra by prý mohla vypadat nějak takto:

![Výhra]({static}/static/zima-2020-21/j50-vyhra.jpg){: width="400"}
