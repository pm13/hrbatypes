Title: Virtuální Stopa pro život 2021
Date: 2021-03-02 21:32
Category: Zima 2020/21
Author: Petr

Seriál Stopa pro život byl sice stejně jako ostatní závody jen virtuální - narozdíl od jiných však v rámci jednoho víkendu, s pevně stanovenou tratí a s měřením. Stejně tedy záleželo kdy se kdo vydal na trať či jestli jel náhodou s někým - ale i tak jsem se tam cítil závodněji než jinde!

Výsledky nejsou tedy úplně srovnatelné, vyjel jsem alespoň prvních pět nedělních časů (kdy se tradičně jezdí klasika - i když na Šumavě to vyloženě nebylo stanovené ani propozicemi ani úpravou trati). Karlův běh byl bohužel proti Boboloppetu, což je v dnešní době na kombinaci obtížné.

Z důvodů, které nechápu, nebyla účast vysoká - smutné, že se další nepřidali :(

Jilemnická 50 - 45 km
---------------------

**Petr:** Chtěl jsem začít s tygry - ale nepovedlo se mi. Což se ukázalo, že bylo spíše dobře - bezpečnější zatím ještě jezdit pod své (i ty aktuální chabé) možnosti. Na konci jsem byl slabý jak moucha. Celou dobu sám, nikdo mě nepředjel.

Nová edice potíží s ledvinkou - pořídil jsem si novou, co má hadičku. Už při rozbalování jsem tam nějaký mechanismus zlomil a před závodem jsem zničil jeden zip. Když jsem se na začátku druhého kola chtěl napít, zjistil jsem, že je to zamrzlé. Akorát že po té operaci mi hadička spadla a měl jsem z ní ocásek - který se v lepším případě pletl pod nohy, v horším hůlce. Radši jsem v půlce kola sundal hadičku a dal divákovi ať se jí zbaví - na konci kola jsem pak zahodil i tu vodu, protože vést kilo navíc stačí dvě třetiny závodu. Ve třetím kole jsem zjistil, že druhý gel jsem při tom všem ztratil - takže za celý závod jeden gel a nula vody.

Už jsem myslel, že vše komplikované je za mnou - ve sjezdu 200 metrů před cílem stojí kluk napříč přes trať. Objíždím ho - začne se však uhybat couváním na stranu, ze které jedu. Takže pád na závěr (jemu se naštěstí nic nestalo).

Celkově rozhodně opravdu moc krásné!

**Jarda Ehl:** Zdar borci, fakt nekecá... ocásek jsem viděl a byl celkem vtipnej 😄. Prostě podceněná příprava...

**Ferdinand Polášek:** Nazdar Jarda Ehl, to mě ani nepřekvapuje, proste typický Petr 😀, asi dával příležitost soupeřům ho virtuálně porazit 😀

| Pořadí | Jméno          | Čas       | 1. mezičas | 2. mezičas | 3. mezičas |
|--------|----------------|-----------|------------|------------|------------|
| 1.     | Michal Francke | 2:26:36.3 | 0:12:00.2  | 1:00:06.1  | 1:49:42.4  |
| 2.     | Martin Sajdl   | 2:31:00.8 | 0:12:00.2  | 1:00:43.6  | 1:52:30.5  |
| 3.     | Jaroslav Ehl   | 2:35:22.4 | 0:12:33.0  | 1:03:28.2  | 1:56:16.8  |
| 4.     | Tomáš Malík    | 2:35:36.9 | 0:13:14.2  | 1:04:30.8  | 1:57:14.2  |
| 5.     | Petr Marhoun   | 2:37:04.3 | 0:12:51.2  | 1:04:26.8  | 1:57:17.7  |

![Jilemnická 50]({static}/static/zima-2020-21/jilemnicka-50.jpg){: width="600"}

36. Šumavský skimaraton - 24 km
-------------------------------

**Petr:** Počtrnácté v řadě. Zima bez sněhu? Epidemie? Stejně se jede!

Včera při prohlídce trati velké spekulace, co namazat. Ideální silné ruce, ale ty jsem si nevzal. Nakonec jenom klistr, nepřekrýval jsem - v rámci možností šlo. I když druhá Černá hora ideální nebyla, na ledu jsem se moc neodrazil.

*/\* Později v chatu Ferdovi \*/* Velké selhání. Nechal jsem ti Černou horu zpátky o sekundu. Když mně to tam prostě vůbec nestoupalo :(

**Ferda:** Nejen, že jsi ztratil sekundu na mě, ale co ty sekundy na ty dva kašpárky před tebou?

| Pořadí | Jméno         | Čas       | 1. mezičas |
|--------|---------------|-----------|------------|
| 1.     | Štěpán Holý   | 1:10:05.9 | 0:33:26.2  |
| 2.     | Ondřej Teplý  | 1:10:13.2 | 0:33:46.9  |
| 3.     | Petr Marhoun  | 1:10:54.9 | 0:33:32.1  |
| 4.     | Robin Teply   | 1:12:34.2 | 0:33:55.2  |
| 5.     | Oldřich Šoula | 1:14:16.6 | 0:35:03.3  |

![Šumavský skimaraton]({static}/static/zima-2020-21/sumavsky-skimaraton.jpg){: width="600"}
