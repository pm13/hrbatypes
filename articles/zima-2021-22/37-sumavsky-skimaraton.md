Title:  37. Šumavský Skimaraton
Date: 2022-03-02 17:24
Category: Zima 2021/22
Author: Petr

**Ferda k sobotě:** Těžký šumavský arbeit. Jak pojedu zítra moc netuším. Dneska jsem tam nechal všechno a urval 2. místo 💪💪💪

A taky jsem porazil Kyborga 💪💪

**Petr M. k sobotě:** 5. místo (vítězství v kategorii)

Ze začátku jsem se pokoušel držet první skupiny - vydrželo mi to do konce první části kopce z Horské Kvildy. Pak jsem je musel nechat jet - a zbytek prvního kola jsem jel hrozně, postupně mě sjížděli a předjížděli a myslel jsem, že neudržím desítku.

Když jsme zase začali stoupat za Horskou Kvildou, čtyřčlenná skupina (ve které jsem předtím sotva visel) začala jet hrozně pomalu - tak jsem je všechny předjel a začal si konečně jet rozumné tempo. Oni se mnou nejeli, dva co jsem pak ještě minul taky ne. A před cílem jsem ještě sjížděl čtvrtého :)

**Petr P. k sobotě:** Šumavák - 4. místo v kategorii, asi málo fluoru, ve finiši z kopce jsem byl vždycky marnej

**Petr M. k neděli:** 10. místo (3. v kategorii)

Pro druhý pohár bylo potřeba tvrdě závodit až do konce! Na Černé hoře jsem dojížděl dva soupažisty - ale nedojel. Zabojoval jsem za Prameny a podařilo se mi se za ně zavěsit. Vezl jsem se s nimi až k Vltavě a ve stoupání k lesu - na louce byl dost protivítr, takže se hodilo - v lese jsem pak využil svůj stoupací vosk a ujel jim.

U Vltavy jsme minuli do té doby druhého nejrychlejšího klasika - takže přede mnou zůstal jen jeden. Nějaký Jakš - ten s medailí z olympiády, v té době už byl nejspíše v cíli. Takže za poslední kilometry ze 14. místa polepšení o čtyři, v kategorii ze 4. místa polepšení o jedno.

**Ferda k neděli:** Dneska to byl boj o přežití. A vyhrál jsem ho 💪💪

Po včerejšku jsem byl úplně prázdný. Lyže mě tedy taky mohly podržet víc. Po dnešním výkonu jsou hodny kamen.

Pak tu bylo pár dalších příkoří, například Michal mě taky nepodržel a místo aby porazil Jardu Ehla tak zlomil hůl 🤪. Takhle se neumístím ani v celkovém pořadí stopy. No měl jsem se hnout v NMnM o 4 sekundy a nebo na Karlovi o 0,2 sekundy 🙈 rychleji.

Za 14. dní je cíl jasný 🥇 na K70 💪💪💪 Bude to velké.

**Petr P. k neděli:** Šumavák klasicky, 31. místo celkově, 10. v kategorii. Na to, že jsem včera večer byl přesvědčen že nejedu, jsem naprosto spokojen ☀️

Navíc dnes naprosto nejlepší fanynka!

### 46 km volně

| Pořadí | Jméno                 | Čas       | Ztráta  | Relativně | 4 km    | 14 km   | 22 km     | 26 km     | 36 km     | 44 km     |
|--------|-----------------------|-----------|---------|-----------|---------|---------|-----------|-----------|-----------|-----------|
| 2.     | Jan Ferdinand Polášek | 2:19:04.6 | 04:12.4 | 00:00.0   | 09:00.5 | 38:01.4 | 1:02:28.4 | 1:17:48.3 | 1:48:25.3 | 2:13:51.5 |
| 5.     | Petr Marhoun          | 2:26:24.3 | 11:32.2 | 07:19.8   | 09:09.1 | 39:46.4 | 1:06:05.9 | 1:22:20.3 | 1:54:20.6 | 2:20:44.3 |

### 23 km volně

| Pořadí | Jméno        | Čas       | Ztráta  | 4 km    | 14 km   | 22 km     |
|--------|--------------|-----------|---------|---------|---------|-----------|
| 16.    | Petr Polášek | 1:10:05.3 | 05:19.2 | 09:39.6 | 39:45.0 | 1:05:10.9 |

### 45 km klasicky

| Pořadí | Jméno                 | Čas       | Ztráta    | Relativně | 4 km    | 14 km   | 19 km     | 43 km     |
|--------|-----------------------|-----------|-----------|-----------|---------|---------|-----------|-----------|
| 10.    | Petr Marhoun          | 2:25:06.6 | 14:50.2   | 00:00.0   | 09:15.9 | 42:10.0 | 1:00:09.8 | 2:19:33.8 |
| 23.    | Jan Ferdinand Polášek | 2:33:02.9 | 22:46.6   | 07:56.4   | 09:22.4 | 43:57.2 | 1:03:07.8 | 2:27:11.6 |
| 31.    | Petr Polášek          | 2:40:09.9 | 29:53.6   | 15:03.4   | 10:01.2 | 45:36.7 | 1:05:31.3 | 2:33:43.8 |
| 174.   | Karel Žídek           | 3:39:06.6 | 1:28:50.3 | 1:14:00.1 | 13:35.7 | 58:20.5 | 1:27:50.4 | 3:31:32.0 |
