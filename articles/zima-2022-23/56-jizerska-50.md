Title: 56. Jizerská 50
Date: 2023-02-12 22:45
Category: Zima 2022/23
Author: Petr

**Ferda**: Jizerská 50 - bez komentáře 😂

*(po následném vyzvání o komentář)*

 Jestli tě to fakt zajímá, tak já ti to řeknu. Namazáno jsem měl na h….o. Nestoupalo to a nejelo. Hůř už to podle mě nešlo. Chyba asi byla, že jsem klistru dal málo. Skluz asi zabitý klistrem a nebo holt ty lyže nejsou na vodu. Takže jsem se fakt dneska styděl. S tím krásným eliťáckým číslem jsem se tam potácel krokem, neschopen se pořádně odrazit. Jediné pozitivum bylo, že jsem se od Žďárku vcelku rozjel a dojel a předjel Petr Marhoun 💪💪💪💪

**Petr**: J50 - pět kilometrů s jednou hůlkou

Kousek za startem mi asi někdo přišlápl lyži (pocit i podle někoho, kdo jel těsně za mnou), spadl jsem a přeražená hůlka. Doufal jsem, že u Buku mi dají jinou - četl jsem večer v propozicích, že tam mají být. Prý byli, ale já je neviděl, i když jsem se dost rozhlížel. Takže až na Kristiánov - a že jsem při pádu přerušil měření jsem zjistil až před Rozmezím.

Jinak to byl vtipný závod, jak se hůlky bořili tak, že se skoro nedalo odrazit. Ale zase klistr fungoval velice dobře, s ním spokojenost. Akorát motivace byla slabší, když jsem věděl, že jsem mohl být mnohem více vepředu. A taky jsem před Krásnou Máří minul posledního - a nikoho nespatřil, až těsně před cílem (a spurt klasicky prohrál).

| Pořadí | Jméno             | Čas       | Ztráta  | Relativně | Knejpa  | Jizerka   | Knejpa 2  | Hřebínek  |
|--------|-------------------|-----------|---------|-----------|---------|-----------|-----------|-----------|
| 138.   | Ferdinand Polášek | 2:53:00.1 | 47:10.1 | 00:00.0   | 44:46.4 | 1:24:21.8 | 2:03:13.3 | 2:25:35.6 |
| 139.   | Petr Marhoun      | 2:53:00.3 | 47:10.3 | 00:00.2   | 46:15.4 | 1:24:36.9 | 2:01:47.0 | 2:24:09.5 |
