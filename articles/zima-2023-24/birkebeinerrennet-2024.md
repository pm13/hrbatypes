Title: Birkebeinerrennet 2024
Date: 2024-04-25 22:35
Category: Zima 2023/24
Author: Petr

**Petr**: Pořadatelé slíbili sobotní závod - odložili ho však o den jen proto, že byl silný vítr a spadlo půl metru sněhu. Takže jsme byli nuceni jet na zmrzlém prašanu (mazal jsem modrý), chránit si oči před sluncem (bez brýlí by to dnes fakt nešlo) - když se přidá místní krajina, tak ve vyhýbání se kýčovitosti naprosto selhali ❄️☀️❄️☀️❄️

Byla to určitá komplikace z hlediska logistiky - v sobotu jsme přejížděli od startu k cíli. Takže jsme to neměli na start pár kilometrů, ale vzbudil jsem se po třetí, abych stihl autobus ve 4:30. V závodě mi šel běh s lyžemi po otevření vlny, první dlouhý kopec a prudké sjezdy za Šúšnem. Všude jinde jsem byl zcela nekonkurenceschopný - vzpomínal jsem na řeči kluků po Vasáku, že i já se za celý závod ani jednou nesvezl ve skupině, s dnešními lyžemi to prostě nešlo. Ale bylo fakt krásně a alespoň jsem se zbytečně neunavil před týdnem v Norsku 😄

Poučení:
- skoro pět hodin mezi snídaní a startem je moc
- i malý lyžařský batůžek by měl mít bederní pás
- mít na tuto podmínku lyže náhodně vybrané ve sklepě v Jablonci, staré už v té době a ještě trochu poškozené, možná není ideální 🙃

**David**: Přestože (nebo právě proto, že) u nás lyžařská sezóna skončila v lednu, vydal jsem se do Norska a shodou okolností jsem se ocitl na jednom závodě, co se tu zrovna jel.

Tolik zadků jsem nikdy neviděl - chlapských, bohužel i ženských... 😅 Bez tréninku to holt není ono, ale ze Šúšnu už to bylo fajn 😄

Zatímco Norové vozí v batohu své Hackony, my Češi máme jiné národní poklady, a tak mohla vzniknout krásná cílová fotka nejtěžších piv, co jsem v životě nesl.

Po debutu na Orlickém půlmaratonu (20km) jsem letos absolvoval Mísečky (30), teď Birken (54), takže příští rok to vidím na Krkonošskou 70, Vasallopet a můžu spokojeně ukončit svou lyžařskou kariéru 😁

| Pořadí | Jméno           | Čas     | Ztráta   |
|--------|-----------------|---------|----------|
| 1.     | Torleif Syrstad | 2:23:56 |          |
| 476.   | Petr Marhoun    | 3:15:10 |   +51:14 |
| 4506+. | David Surma     | 5:58:36 | +3:34:40 |
