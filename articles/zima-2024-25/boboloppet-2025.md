Title: BoBoloppet 2025
Date: 2025-05-18 22:05
Category: Zima 2024/25
Author: Petr

**Petr:** Extra náročný BoBoloppet - 2. místo o 1:20 - s čtyřminutovým hledáním kontroly

Obrovské poděkování paní Pavle za občerstvovačky 🙏 - ještě nikdy v životě mi nedocházela energie jako dneska ke konci. A když si představím, že bych řešil gely sám - například minule jsem jich půlku ztratil 🙈

První polovina hodně tvrdá, ale dost slušný výkon. Pozdějšího vítěze jsem dojel a předjel přímo na trati. Na Jizerce nová kontrola zákeřně mimo trať - nenašel jsem, kluci (Adam Kaňka a ještě jeden) mi naštěstí včas poradili, ale stejně jsem teď změřil čtyři ztracené minuty 🙈

Pak už jsem moc nemohl. Poslední gely před Smědavou jsem se svojí nešikovností nedokázal otevřít a zkonzumovat a musel zastavit a sundat si hůlku. Kolem Máří a z Hřebínku pocitově vůbec nejelo. Kolem přehrady už se mi dělalo černo před očima a ostatní lyžaře jsem vnímal jakoby periférním viděním. Když jsem ve sjezdu z Buku chvíli mohl nezabírat, vyvolalo to ve mně pocit, že se chci zastavit a usnout. V cíli jsem musel poprosit o sundání lyží, protože sám jsem to nezvládl.

Ale ubojoval jsem to a na Ferdu to stačilo 😁💪

**Ferda:**  Přežil jsem. To beru jako vítězství. Trénink na K70 dobrý, snad jsem se i nominoval. Chce to lyžovat a ne se válet na gauči => nemám na to. Ale vzhledem k tomu, že to bylo čtvrté lyžování za poslední měsíc tak jsem hodně spokojen a nechápu, že jsem dostal tak málo. Když už jsem cca od 30 km jel jen v módu dojet a nepíchnout to.

Podmínka dneska hodně těžká, taková pěkná hančovina.

**Honza:** Bobo - megapřísnej

Série (drobných) příkoří vypíšu později.

| Pořadí | Jméno                 | Čas       | Ztráta    | Relativně |
|--------|-----------------------|-----------|-----------|-----------|
| 1.     | Michal Sedláček       | 5:26:47.5 | 0.0       |           |
| 2.     | Petr Marhoun          | 5:28:07.9 | 1:20.4    | 0.0       |
| 3.     | Jan Ferdinand Polášek | 5:30:23.4 | 3:35.9    | 2:15.5    |
| 96.    | Jan Pipek             | 7:41:27.6 | 2:14:40.1 | 2:13:19.7 |

Přílohy:
--------

- [výsledky]({static}/static/zima-2024-25/BoBoloppet-2025.xls)
